# O nás

## VŠTJ Technika Praha z.s.

VŠTJ Technika Praha je součástí systému vysokoškolské tělovýchovy a sportu a podporuje všestranný rozvoj tělesné výchovy a sportu mezi členy akademické obce ČVUT i širší veřejností. Spolek organizuje účast jednotlivců i kolektivů na domácích i zahraničních soutěžích a úzce spolupracuje s Ústavem tělesné výchovy a sportu.

## Oddíl jachtingu VŠTJ Technika Praha

Oddíl jachtingu VŠTJ Technika Praha vznikl z nadšení lidí, které spojuje láska k vodě, větru a společným zážitkům na palubě. Sdružujeme studenty, absolventy i přátele ČVUT, kteří chtějí společně rozvíjet své jachtařské dovednosti a zároveň šířit povědomí a znalosti o jachtingu v rámci akademické komunity, ale i mimo ni.

Členové oddílu jsou nejen studenti, absolventi a zaměstnanci ČVUT, ale i přátelé univerzity a sportu. Patří mezi ně úplní začátečníci i zkušení jachtaři s bohatou námořní praxí. Sdílíme zkušenosti, znalosti a rozvíjíme své jachtařské dovednosti v přátelské a otevřené komunitě oddílu.

Během léta si mohou členové na Orlické přehradě půjčovat klubové lodě a využívat je při individuálních plavbách i společných akcích. Podílíme se také na letních výcvikových kurzech ÚTVS ČVUT, kde někteří zkušení členové působí jako kapitáni a předávají své zkušenosti a nadšení novým studentům. Mimo sezónu společně připravujeme lodě na další rok. O našich dalších aktivitách a akcích se můžete dozvědět více na stránce novinek.


 
 